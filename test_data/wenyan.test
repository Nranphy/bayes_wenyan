六王毕，四海一，蜀山兀，阿房出。
覆压三百余里，隔离天日。
骊山北构而西折，直走咸阳。
二川溶溶，流入宫墙。
五步一楼，十步一阁；廊腰缦回，檐牙高啄；各抱地势，钩心斗角。
盘盘焉，囷囷焉，蜂房水涡，矗不知其几千万落。
长桥卧波，未云何龙？
复道行空，不霁何虹？
高低冥迷，不知西东。
歌台暖响，春光融融；舞殿冷袖，风雨凄凄。
一日之内，一宫之间，而气候不齐。
妃嫔媵嫱，王子皇孙，辞楼下殿，辇来于秦。
朝歌夜弦，为秦宫人。
明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。
雷霆乍惊，宫车过也；辘辘远听，杳不知其所之也。
一肌一容，尽态极妍，缦立远视，而望幸焉。
有不见者，三十六年。
燕赵之收藏，韩魏之经营，齐楚之精英，几世几年，剽掠其人，倚叠如山。
一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。
嗟乎！一人之心，千万人之心也。
秦爱纷奢，人亦念其家。
奈何取之尽锱铢，用之如泥沙？
使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；管弦呕哑，多于市人之言语。
使天下之人，不敢言而敢怒。独夫之心，日益骄固。
戍卒叫，函谷举，楚人一炬，可怜焦土！
呜呼！灭六国者六国也，非秦也；族秦者秦也，非天下也。
嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？
秦人不暇自哀，而后人哀之；后人哀之而不鉴之，亦使后人而复哀后人也。
臣密言：臣以险衅，夙遭闵凶。
生孩六月，慈父见背；行年四岁，舅夺母志。
祖母刘愍臣孤弱，躬亲抚养。
臣少多疾病，九岁不行，零丁孤苦，至于成立。
既无伯叔，终鲜兄弟，门衰祚薄，晚有儿息。
外无期功强近之亲，内无应门五尺之僮，茕茕孑立，形影相吊。
而刘夙婴疾病，常在床蓐，臣侍汤药，未曾废离。
逮奉圣朝，沐浴清化。
前太守臣逵察臣孝廉；后刺史臣荣举臣秀才。
臣以供养无主，辞不赴命。
诏书特下，拜臣郎中，寻蒙国恩，除臣洗马。
猥以微贱，当侍东宫，非臣陨首所能上报。
臣具以表闻，辞不就职。
诏书切峻，责臣逋慢；郡县逼迫，催臣上道；州司临门，急于星火。
臣欲奉诏奔驰，则刘病日笃，欲苟顺私情，则告诉不许：臣之进退，实为狼狈。
伏惟圣朝以孝治天下，凡在故老，犹蒙矜育，况臣孤苦，特为尤甚。
且臣少仕伪朝，历职郎署，本图宦达，不矜名节。
今臣亡国贱俘，至微至陋，过蒙拔擢，宠命优渥，岂敢盘桓，有所希冀。
但以刘日薄西山，气息奄奄，人命危浅，朝不虑夕。
臣无祖母，无以至今日，祖母无臣，无以终余年。
母、孙二人，更相为命，是以区区不能废远。
臣密今年四十有四，祖母今年九十有六，是臣尽节于陛下之日长，报养刘之日短也。
乌鸟私情，愿乞终养。
臣之辛苦，非独蜀之人士及二州牧伯所见明知，皇天后土实所共鉴。
愿陛下矜愍愚诚，听臣微志，庶刘侥幸，保卒余年。
臣生当陨首，死当结草。臣不胜犬马怖惧之情，谨拜表以闻。
子曰：“学而时习之，不亦说乎？有朋自远方来，不亦乐乎？人不知而不愠，不亦君子乎？”《
曾子曰：“吾日三省吾身：为人谋而不忠乎？与朋友交而不信乎？传不习乎？”
子曰：“吾十有五而志于学，三十而立，四十而不惑，五十而知天命，六十而耳顺，七十而从心所欲，不逾矩。”
子曰：“温故而知新，可以为师矣。”《为政》子曰：“学而不思则罔，思而不学则殆。”
子曰：“贤哉，回也！一箪食，一瓢饮，在陋巷，人不堪其忧，回也不改其乐。贤哉，回也！”
子曰：“知之者不如好之者，好之者不如乐之者。”
子曰：“饭疏食，饮水，曲肱而枕之，乐亦在其中矣。不义而富且贵，于我如浮云。”
子曰：“三人行，必有我师焉。择其善者而从之，其不善者而改之。”
子在川上曰：“逝者如斯夫，不舍昼夜。”
子曰：“三军可夺帅也，匹夫不可夺志也。”
子夏曰：“博学而笃志，切问而近思，仁在其中矣。”

岩穴为僧舍凌杂，尽掩天趣。
从行者俱循此法得度。
且曰：新日太皎，恐非老睛。
其松犹有曲挺纵横者；
是日浓云如泼黑，余不为止。
逾岭下舟。
而是时独诸丐寂然，山间石爽，毫无声闻之溷ù混乱，若山洗其骨，而天洗其容者。
琼窗翠幄，处处皆是，亦敞亦奥，肤色俱胜。
待附舟者，久而后行。
是日竞日夜雨，为作《五缘诗》。
霁色忽开，日采丽崖光水，徘徊不能去离开。
其岩亦横裂如马祖，而无其深，然亦无其填塞诸秽趣也。
其北度之脉，则空室处。
然其为三仙之迹则无异矣。
有一峰当溪之中，其南北各有一溪，潆峰前而合，是为月溪上流。
初见余，甚落落孤独而不合，既而同向火，语次大合。
所称黄雩者，谓雩祝祈雨之祭祀之所润济一方甚涯也。
土人环石为陂，壅填塞为巨潭以翘山塍。
余闻之，益喜甚。
余以早卧不及询，明日登途，知之已无及矣。
是日颇见日影山光，入更复雨。
遂以酬之，匆匆问其姓名而别。
是耶，非耶？
因探窟踞萼，穿云肺而剖莲房，上瞰既奇，下穿尤幻，但行人至此以为溷围溷ù厕所，污秽灵异，莫此为甚，安得司世道者一厉禁之。
余以舟人久待，谢而辞之，乃返。
由岐径东南一里，则一山怒而竖石奔与江斗。
其上佳木扶摇，其下水窍透漏。
及登之，而官舍半颓。
已而一区凑灵，万窍逆幻。
乃卧而候饭，肆中无酒，转沽久之，下午始行。
忽山雨大注，顶踵无不沾濡，乃返。
三十日以隔宿不寐，平明乃呼童起炊。
及晤刘，其意犹欲余再待如前也。
乃刺舟过舫，而喜可知矣。
竟日皓日如烁，亦不多见也。
问之，谓危峙者为金山，而其东尖丛者不能名焉。
以所负囊裹寄之，且托其炊黄粱以待。
余因濯足弄水，抵暮乃上宿雉岩。
因之为城，锁钥甚壮。
余颔之，遂从此岐入。
第东坡不闻至桂为可疑耳。
时午日铄金形容天气酷热，遂解衣当窗，遇一儒生以八景授告诉。
是日暑甚，余姑憩不出。
从其右内转，复得明窍，则支窦南通者也。
是晚宿于舟中。
既而一舂傍主人启扉纳焉，为之晚炊而宿。
此真青柯嫡冢ǒ坟墓，他未见其比也。
入当何如？
余止之曰：此门虽峻，与先所入者无异。
陈如其言。
而疏密宛转，在伯仲间。
透门入，始颇隘；
其乃郎亦青年游泮，为此中铮铮出颖者，此中亦共以白眉推之。
叨筊ｊｉáｏ筊笤，占卜用的器具先与约，若通达无难，三笑俱阳、圣而无阴；
是为佶伦今作进结，止于铺舍。
竞止不行。
非躬至，则郡图犹不足凭也。
余拜而哭之。
然不闻其调度若何，此间上下俱置之若罔闻也。
是日余病少愈，乃起。
其北腋尚有余奥，然所入已不甚遥。
其子甫袭而死。
令一人爇火灶中，令一人觅火庵侧，断薪积竹，炊具甚富，而水不可得。
余以足伤，姑憩而不行。
迨晚霁甚。
余索炬于炊者，则楹后即猪栏马栈。
是日自晨至暮，清朗映彻，无片翳之滓意即没有一丝云遮蔽无光；
乃复西循平畴北陇行。
是日余草记阁中。
故诸殿俱不巨，而点云缀石，互为披映，至此始扩然全收水海之胜。
余一至滇省，每饭未尝忘钜ｊù鹿也。
其内石峰四五，离立峥峥。
止而炊汤以饭；
即随火入舂者家，炊粥浣足。
虽拥青茅而卧，犹幸得其所矣。
忽闻西岭喊声，寨中长幼俱遥应而驰。
余为停趾即停止行进，遂告以问道意。
在问以误在何处，其人不告去。
于是皆车道平拓，无龃龉ｊǔｙǔ指地面不平之虑矣。
余疑此人欲诳余还宿，故托为此言。
余初至此讯之，师不对，余肉眼不知即师也。
余见其瓶粟将尽，为炊粥为晨餐，师复即另爂为饭。
已而自言其先世为姑苏吴县籍，与余同姓。
刘窥见之，佯试门子曰：汝何窃桃？
从岭西涉坞，其水遂南流。
其南有峰尖耸，北有峰骈立。
又自异焉。
后获而磔ｚｈé之。
今观线大山溪，何险足据；
其茅仅逾方丈，明窗净壁，中无供像，亦无爂具，盖初落成而犹未栖息其间者。
余计不能去，竟践而入之，巾履俱为钩卸，又以布缚头护网，始得读之。
若儸儸则辫发一条，周环于脑额，若箍其首者。
南环东亘，即为所逾之脊；
僧言此山之腹皆崆峒，但不得其门而入耳。
其祖乃甲科。
余谢之曰：君万万毋作是念。
遂拉之去。
何不由黔入蜀，再图一良晤？
既晨餐，或有言宜即日行者。
令顾仆返悉檀，乃下榻于西楼之奥室位于西南的房间。
日色时翳。
奠定所适。
东峡路由花甸哨出洪珪山，有二水出其中
置二樽于架上，下煨以火，插藤于中而递吸之，屡添而味不减
风雨大至，沾濡而返。
土人之耕者，见数骑至，以为追捕者，俱释耜ｓì亦称耒耜，一种原始翻工具而趋山走险，呼之返。
余莽奋力披开辟之意之，去巾解服，攀竹为絙ｇēｎｇ粗绳。
僧瀹茗炙面为饵以啖客。
始望见前峡稍开
遂分华、彝之界。
余闻其胜甚，乃先南趋。
皆儸儸之居。
其庐俱横重木于前，出入皆逾之。
乃饭，以驼骑行。
启箧而现，所有尽去。
自初九日别台山，初十日抵黄岩。
十一日上百步云梯。
十里，上黄泥冈。
二十四日从寺西北行，过甘露台，又过初祖庵。
北四里，上五乳峰，探初祖洞。
旁有黑龙潭。
出莎萝坪右上，有上方峰；
初三日行十五里，入岳庙。
初九日行四十里，过龙关。
十一日登仙猿岭。
十二日行五里，上火龙岭。
洞在悬崖间。
十二日二十里，登仙霞岭。
共二十里，渡坑源上下桥，登马山岭。
八月初一日冒雨行三十里。
又西北三里，过天马山。
五十里，入北新关。
又十里，老人铺。
又五里，仓前。
十里，丁桥铺。
又五里，为黄埠街。
地名十五里。
又五里，为金鸡洞岭。
又三里，过香炉峰。
南十里为南岳铺，又西南十里为贾源，又五里为清江源。
又南十里为界山岭。
即觉海寺前。
三里，为茶坞坳。
又西三里，为何木岭。
六里，为大安桥。
十六日过东门大桥，即从桥端南下。
五里，为狮子口。
溯溪二里，过鹏风桥。
二里为双溪桥。
五里过崇仙观。
又西北三里，出罗潭，为第三关。
又五里为还古。
二十五里，大鹅滩。
又五里，过九龙泉，有头巾石。
又下一里，为罗汉台。
又东为桃花源。
寺名报恩光孝禅寺。
四十里，为湘口关。
又五里为泥江口。
名银鸡岭。
又五里，为高桥铺。
又南七里，为水塘铺。
七里，直抵大佛岭下。
月岩第一，道州；
华岩第九，道州；
麻拐岩第十二，江华。
又南十里，为田心铺。
二十一日三十里，过新塘站。
又上为小护滩。
又西五里，为沉香崖。
两山之东，属湖广永州府东安县；
又五里为上厂。
有魏了翁碑。
塔后有飞来石。
十五日过山路。
十里，板山铺。
十里，东桥铺。
桥西有金鼎山。
二里，张村。
又南一里，古龙王庙。
庵下石崖壁立，下临深塘。
北门在宝积、华景二山。
西峰南麓，王阳明祠。
东南一里，过五岳观。
又西南行一里，已出隐山之外。
十七日雨。
鉴寺钟声。
市桥双月，鉴寺钟声，龙洞仙泉，白沙渔火，碧莲波影，东岭朝霞，状元骑马，马山岚气。
出，由洞北登龙洞岩。
山空寺废无僧住，惟有石岩名读书。
又北二里，上大散滩。
《百粤风土记》司道谢肇浙辑。
初六日晨起，大雨如注。
又二十里，过永福县。
黄翰简名启元。
又二里，抵山下。
又西十里过舞阳江口。
五里，草墟，十五里，罗岩。
村在江左，岩在江右。
十里，石狗湾。
又西抵望夫山西麓，眺望山崖，别无岩洞。
五里，转向东行，十里，是为宋村。
乌蛮滩在横州东六十里，上有乌蛮山、马伏波庙。
五里，西南行。
西南二十里，过大虫港，有港口在江北岸。
顺风挂帆二里，又西行一里，逼一尖峰下，仍转向南。
又一里，转向西行，又五里，渐转南行。
石门塘在壶关外东北半里。
老虎岩在壶关内西南半里。
十一日雨。
十二日雨。
州官许光祖。
百感岩在向武州东北七里。
百感有内、外两村。
州官名赵人伟。
其地属太平府，在太平府东北二百里。
二十日晨起，小雨霏霏。
二十六日凌晨饭。
隆安县城在右江西南岸。
又东南行，雨势大作，遍体沾透。
然无可奈何。
门以内属宾州。
二十七日雨。
二十七日同陆伯恒游白崖堡岩洞。
抵鸡笼山，共二十里。
东抵周泊隘，共二十五里。
佛子岭北岩，在城西七里汛塘村之西。
白崖堡南山下洞，在后洞之西三百步。
堡北岩，在城南十二里巨堡之北。
独山村西北水岩，在城南八里大路之西。
按《一统志》：罗洪洞在上林县东北四十五里。
其中有那历、玄岸、蓝涧、桥蓝诸村，南北十余里。
三里出孔雀。
出洞，仍下山西北行，一里半抵独山。
仍出游西竺寺、黄山谷祠。
九龙洞山在郡城西南五里，丹霞遗蜕洞东南。
九龙洞，在城东十里。
初四日三十里，麻哈州。
初五日十里，麻哈大堡。
游古佛洞。
其北五里又有金银洞、白牛崖。
十八日辞自然师下山。
五里，过白基观。
一里半，出北门。
矣邦池俗名海子，又曰龙甸。
十七日晨起，雨色霏霏。
一里，下坡涉深涧，又西上坡半里，抵横山屯。
一里，西北下山。
十四日在署中。
十五日在州署。
十九日在州署。
二十日、二十一日在州署。
从桥南东去，三里半，上坡。
亭前红梅盛开。
寻甸府人。
戊寅十二月初一日在官庄茶房。
元谋县在马头山西七里，马街南二十五里。
西下半里，庙前打哨。
于是南下，一里，抵东南坡头。
二里，南行。
旧寺有井，有大香樟，有木犬，有风井，有塔。
五里，梁王村。
三里，过息阴轩。
又南为净云，彻空真炳所建。
门联曰：峰影遥看云盖结，松涛静听海潮生。
下二里，过补处庵。
直下五里，过白云寺。
过桥不半里，为长康关，庐舍夹道。
铁皮褥一，黄金四两。
又南一里半，过石马泉。
经南牙山，又称为南牙江；
南甸东南一百七十里有孟乃河，源出龙川江。
又南二里，过磨石河。
于是从江南岸上坡，西向由峡上。
又南二里，过陈挥使庄。
上午，李君来。
二里，过土主庙。
二十七日坐会真楼作记。
下午，返会真楼。
初九日闪太史招游马园。
初七日雨。
巡按御史陈察常熟人。
正统十四年，升为腾冲军民指挥使司，与金齿并。
嘉靖二年，复府，仍属府。
右甸在永昌东一百五十里，在顺宁西一百三十里。
其正南与湾甸对，正北与博南山对，正西与潞江安抚司对，正东与三台山对。
十一日由鹿塘三十里，过归化桥。
二里，转坡北，下峡中。
五里，过荷池。
九月初一日在悉檀。
水帘、翠壁、侧树、灵泉。
所称群玉峰头，瑶池月下，仿佛在此。
龙华寺隆庆间，元庆和尚开山，后阁是嗣孙雪亭重建。
幻住庵嘉靖间，寂安禅师创建。
旁建八角庵、圆通庵、慈圣庵、雷云寺、静云庵、净土庵、开化庵、九莲寺、报恩寺、白石庵。
万历丙午。
《重建放光寺铜碑》李元阳记。
西北自陕西、四川、河南、湖广、南直，西南自云南、贵州、广西、广东、福建、浙江。
癸丑之三月晦，自宁海出西门。
云散日朗，人意山光，俱有喜态。
三十里，至梁隍山。
闻此於菟即老虎夹道，月伤数十人，遂止宿。
宿。
四月初一日早雨。
行十五里，路有岐，马首西向台山，天色渐霁。
又十里，抵松门岭，山峻路滑，舍骑步行。
自奉化来，虽越岭数重，皆循山麓；
至此迂回临陟，俱在山脊。
而雨后新霁晴，泉声山色，往复创变，翠丛中山鹃映发，今人攀历忘苦。
又十五里，饭于筋竹庵。
山顶随处种麦。
从筋竹岭南行，则向国清大路。
为下寺僧促饭，乃去。
适有国清僧云峰同饭，言此抵石梁，山险路长，行李不便，不若以轻装往，而重担向国清相待。
余然同意之，令担夫随云峰往国清，余与莲舟上人上人：对僧人的尊称就石梁道。
行五里，过筋竹岭。
岭旁多短松，老干屈曲，根叶苍秀，俱吾阊门盆中物也。
又三十余里，抵弥陀庵。
上下高岭，深山荒寂，恐藏虎，故草木俱焚去。
泉轰风动，路绝旅人。
庵在万山坳低洼处中，路荒且长，适当其半，可饭可宿。
初二日饭后，雨始止。
遂越潦积水攀岭，溪石渐幽，二十里，暮抵天封寺。
卧念晨上峰顶，以朗霁为缘，盖连日晚霁，并无晓晴。
及五更梦中，闻明星满天，喜不成寐。
初三日晨起，果日光烨烨原指火燃极旺，此指日炽，决策向顶。
上数里，至华顶庵；
又三里，将近顶，为太白堂，俱无可观。
闻堂左下有黄经洞，乃从小径。
二里，俯见一突石，颇觉秀蔚。
至则一发僧结庵于前，恐风自洞来、以石甃塞堆砌填塞其门，大为叹惋。
复上至太白，循路登绝顶。
荒草靡靡，山高风冽，草上结霜高寸许，而四山回映，琪花玉树，玲珑弥望。
岭角山花盛开，顶上反不吐色，盖为高寒所勒限制耳。
仍下华顶庵，过池边小桥，越三岭。
溪回山合，木石森丽，一转一奇，殊慊ｑｉè满足所望。
二十里，过上方广，至石梁，礼佛昙花亭，不暇细观飞瀑。
下至下方广，仰视石梁飞瀑，忽在天际。
闻断桥、珠帘尤胜，僧言饭后行犹及往返，遂由仙筏桥向山后。
越一岭，沿涧八九里，水瀑从石门泻下，旋转三曲。
上层为断桥，两石斜合，水碎迸石间，汇转入潭；
中层两石对峙如门，水为门束，势甚怒；
下层潭口颇阔，泻处如阈ｙù门坎，水从坳中斜下。
三级俱高数丈，各级神奇，但循级而下，宛转处为曲所遮，不能一望尽收，又里许，为珠帘水，水倾下处甚平阔，其势散缓，滔滔汩汩。
余赤足跳草莽中，揉木缘崖意指攀住树枝爬上高岩，莲舟不能从。
暝色夜色四下，始返。
停足仙筏桥，观石梁卧虹，飞瀑喷雪，几不欲卧。
初四日天山一碧如黛。
不暇晨餐，即循仙筏上昙花亭，石梁即在亭外。
梁阔尺余，长三丈，架两山坳间。
两飞瀑从亭左来，至桥乃合以下坠，雷轰河隤ｋùｉ原意为垮塌，此处指河水奔流迅猛，百丈不止。
余从梁上行，下瞰深潭，毛骨俱悚。
梁尽，即为大石所隔，不能达前山，乃还。
过昙花，入上方广寺。
循寺前溪，复至隔山大石上，坐观石梁。
饭后，十五里，抵万年寺，登藏经阁。
阁两重，有南北经两藏。
寺前后多古杉，悉三人围，鹤巢于上，传声嘹呖声音响亮而清远，亦山中一清响也。
是日，余欲向桐柏宫，觅琼台、双阙，路多迷津，遂谋向国清。
国清去万年四十里，中过龙王堂。
每下一岭，余谓已在平地，及下数重，势犹未止，始悟华顶之高，去天非远日暮，入国清，与云峰相见，如遇故知，与商探奇次第。
云峰言：名胜无如两岩，虽远，可以骑行。
先两岩而后步至桃源，抵桐柏，则翠城、赤城，可一览收矣。
初五日有雨色，不顾，取寒、明两岩道，由寺向西门觅骑。
骑至，雨亦至。
五十里至步头，雨止，骑去。
二里，入山，峰索水映，木秀石奇，意甚乐之。
一溪从东阳来，势甚急，大若曹娥。
四顾无筏，负奴背而涉。
深过于膝，移渡一涧，几一时。
三里，至明岩。
明岩为寒山、拾得隐身地，两山回曲，《志》所谓八寸关也。
入关，则四周峭壁如城。
最后，洞深数丈，广容数百人。
洞外，左有两岩，皆在半壁；
右有石笋突耸，上齐石壁，相去一线，青松紫蕊，翁苁ｗēｎｇｃōｎｇ草木茂盛于上，恰与左岩相对，可称奇绝。
出八寸关，复上一岩，亦左向。
来时仰望如一隙，及登其上，明敞容数百人。
曰仙人井，浅而不可竭。
岩外一特石，高数丈，上岐立如两人，僧指为寒山、拾得云。
入寺。
饭后云阴溃散，新月在天，人在回岩顶上，对之清光溢壁。
初六日凌晨出寺，六七里至寒岩。
石壁直上如劈，仰视空中，洞穴甚多。
岩半有一洞，阔八十步，深百余步，平展明朗。
循岩石行，从石隘仰登。
岩坳有两石对耸，下分上连，为鹊桥，亦可与方广石梁争奇，但少飞瀑直下耳。
还饭僧舍，觅筏渡一溪。
循溪行山下，一带峭壁巉崖，草木盘垂其上，内多海棠紫荆，映荫溪色，香风来处，玉兰芳草，处处不绝。
已至一山嘴，石壁直竖涧底，涧深流驶，旁无余地。
壁上凿孔以行，孔中仅容半趾脚，逼身而过，神魄为动，自寒岩十五里至步头，从小路向桃源。
桃源在护国寺旁，寺已废，土人茫无知者。
随云峰莽行曲路中，日已堕，竟无宿处，乃复问至坪头潭。
潭去步头仅二十里，今从小路，返迂回三十余里。宿。
信桃源误人也。
初七日自坪头潭行曲路中三十余里，渡溪入山。
又四五里山口渐夹狭窄，有馆曰桃花坞。
循深潭而行，潭水澄碧，飞泉自上来注，为鸣玉涧。
两旁山皆石骨，攒簇拥峦夹翠，涉目成赏，大抵胜在寒、明两岩间。
涧穷路绝，一瀑从山坳泻下，势甚纵横。
出饭馆中，循坞山洼东南行，越两岭，寻所谓琼台、双阙，竟无知者。
去数里，访知在山顶。
与云峰循路攀援，始达其巅。
下视峭削环转，一如桃源，而翠壁万丈过之。
峰头中断，即为双阙；
双阙所夹而环者，即为琼台。
台三面绝壁，后转即连双阙。
余在对阙，日暮不及复登，然胜风景已一日尽矣。
遂下山，从赤城后还国清，凡三十里。
初八日离国清，从山后五里登赤城。
赤城山顶圆壁特起，望之如城，而石色微赤。
所谓玉京洞、金钱池、洗肠井，俱无甚奇。
壬申三月十四日自宁海发骑骑马出发，四十五里，宿岔路口。
其东南十五里为桑洲驿，乃台郡道也；
西南十里松门岭，为入天台道。
十五日渡水母溪，登松门岭，过玉爱山，共三十里，饭于筋竹岭庵，其地为宁海、天台界。
陟山冈三十余里，寂无人烟，昔弥陀庵亦废。
下一岭，丛山杳冥中，得村家，瀹茗è煮饮石上。
又十余里，逾岭而入天封寺。
寺在华顶峰下，为天台幽绝处。
却骑下马，同僧无馀上华顶寺，宿净因房，月色明莹。
其地去顶尚三里，余乘月独上，误登东峰之望海尖，西转，始得路至华顶。
归寺已更余矣。
十六日五鼓，乘月上华顶，观日出。
衣履尽湿，还炙衣寺中。
从寺右逾一岭，南下十里，至分水岭。
岭西之水出石梁，岭东之水出天封。
循溪北转，水石渐幽。
又十里，过上方广寺，抵昙花亭，观石梁奇丽，若初识者。
十七日仍出分水岭，南十里，登察岭。岭甚高，与华顶分南北界。
西下至龙王堂，其地为诸道交会处。
南十里，至寒风阙。
又南下十里，至银地岭，有智者塔已废。
左转得大悲寺，寺旁有石，为智者拜经台。
寺僧恒如为炊饭，乃分行囊从国清下至县，余与仲昭兄以轻装东下高明寺。
溪侧诸胜曰圆通洞、松风阁、灵响岩。
十八日仲昭坐圆通洞，寺僧导余探石笋之奇。
循溪东下，抵螺溪。
溯溪北上，两崖峭石夹立，树巅飞瀑纷纷。
践石蹑流，七里，山回溪坠，已到石笋峰底，仰面峰莫辨，以右崖掩之也。
从崖侧逾隙而下，反出石笋之上，始见一石矗立涧中，涧水下捣其根，悬而为瀑，亦水石奇胜处也。
循溪北转，两崖愈峭，下汇为潭，是为螺蛳潭、上壁立而下渊深。
攀崖侧悬藤，踞石遥睇其内。
潭上石壁，中劈为四岐，若交衢然。潭水下薄，不能窥其涯涘ì水边。
最内两崖之上，一石横嵌，俨若飞梁。
梁内飞瀑自上坠潭中，高与石梁等。
四旁重崖回映，可望而不可即，非石梁所能齐也。
其上有仙人鞋，在寒风阙之左，可逾岭而至。
雨骤，不成行，还憩松风阁。
二十日抵天台县。
至四月十六日自雁宕返，乃尽天台以西之胜。
北七里，至赤城麓，仰视丹霞层亘，浮屠佛塔标其巅，兀立于重岚攒翠间。
上一里，至中岩，岩中佛庐新整，不复似昔时凋敝。
时急于琼台、双阙，不暇再蹑上岩，遂西越一岭，由小路七里，出落马桥。
又十五里，西北至瀑布山左登岭。五里，上桐柏山。
越岭而北，得平畴一围，群峰环绕，若另辟一天。
桐柏宫正当其中，惟中殿仅存，夷、齐即伯夷、叔齐二石像尚在右室，雕琢甚古，唐以前物也。
黄冠久无住此者，群农见游客至，俱停耕来讯，遂挟一人为导。
西三里，越二小岭，下层崖中，登琼台焉。
一峰突瞰重坑，三而俱危崖回绕。
崖右之溪，从西北万山中直捣峰下，是为百丈崖。
崖根涧水至琼台脚下，一泓深碧如黛，是名百丈龙潭。
峰前复起一峰，卓立如柱，高与四围之崖等，即琼台也。
台后倚百丈崖，前即双阙对峙，层崖外绕，旁绝附丽。
登台者从北峰悬坠而下，度坳脊处咫尺，复攀枝仰陟而上，俱在削石流沙间。
从台端再攀历南下，有石突起，窟其中为龛，如琢削而就者，曰仙人坐。
琼台之奇，在中悬绝壑，积翠四绕。
双阙亦其外绕中对峙之崖，非由涧底再上，不能登也。
忆余二十年前，同云峰自桃源来，溯其外涧入，未深穷其窟奥。
今始俯瞰于崖端，高深俱无遗胜矣。
饭桐柏宫，仍下山麓，南从小径渡溪，十里，出天台、关岭之官道。
复南入小径，隙行十里，路左一峰兀立若天柱，问知为青山茁。
又溯南来之溪十里，宿于坪头潭之旅舍。
十七日由坪头潭西南八里，至江司陈氏。
渡溪左行，又八里，南折入山。
陟小岭二重，又六里，重溪回合中，忽石岩高峙，其南即寒岩，东即明岩也。
令僮先驰，炊于明岩寺，余辈遂南向寒岩。
路左俱悬崖盘列，中有一洞岈然。
洞前石兔蹲伏，口耳俱备。
路右即大溪萦回，中一石突出如擎盖，心颇异之。
既入寺，向僧索龙须洞灵芝石，即此也。
寒岩在寺后，宏敞有余，玲珑未足。
由洞右一上，视鹊桥而出。
由旧路一里，右人龙须洞。
路为莽棘所翳遮掩，上跻里许，如历九霄。
其洞圆耸明豁，洞中斜倚一石，颇似雁宕之石梁，而梁顶有泉中洒，与宝冠之芭蕉洞如出一冶。
下山，仍至旧路口，东溯小溪，南转入明岩寺。
寺在岩中，石崖四面环之，止东面八寸关通路一线。
寺后洞窈窕非一，洞右有石笋突起，虽不及灵芝之雄伟，亦具体而微精细小巧矣。
饭后，由故道骑而驰三十里，返坪头潭。
又北二十五里，过大溪，即西从关岭来者，是为三茅。
又北五里，越小涧二重，直抵北山下，人护国寺宿焉。
十八日晨，急诣赶赴桃源。
桃源在护国东二里，西去桐柏仅八里。
昨游桐柏时，留为还登万年之道，故选寒、明。
及抵护国，知其西有秀溪，由此入万年，更可收九里坑之胜，于是又特趋桃源。
初由涧口入里许，得金桥潭。
由此而上，两山愈束，翠壁穹崖，层累曲折，一溪介其中。
溯之，三折而溪穷，瀑布数丈，由左崖泻溪中。
余昔来瀑下，路穷莫可上，仰视穹崖北峙，溪左右双鬟诸峰娟娟攒立，岚翠交流，几不能去。
今忽从右崖丛莽中，寻得石径层叠，遂不及呼仲昭，冒雨拨棘而上。
磴级既尽，复叠石横栈，度崖之左，已出瀑上。
更溯之入，直抵北岩下，蹊磴俱绝，两瀑自岩左右分道下。
遥睇岩左犹有遗磴，从之，则向有累石为桥于左瀑上者，桥已中断，不能度。
睇瀑之上流，从东北夹壁中来，止容一线，可践流而入。
计其胜不若右岩之瀑，乃还，从大石间向西北上跻，抵峡窟下，得重潭甚厉，四面俱直薄迫近峡底，无可缘陟。
第从潭中西望，见石峡之内复有石峡，瀑布之上更悬瀑布，皆从西北杳冥深远而不可见的地方中来，至此缤纷乱坠于回崖削壁之上，岚光掩映，石色欲飞。
久之，还出层瀑下。
仲昭以觅路未得，方独坐观瀑，遂同返护国。
闻桃源溪口，亦有路登慈云、通元二寺，入万年，路较近；
特以秀溪胜，故饭后仍取秀溪道。
西行四里，北折入溪，溯流三里，渐转而东向，是为九里坑。
坑既穷，一瀑破东崖下坠，其上乱峰森立，路无可上。
由西岭攀跻，绕出其北，回瞰瀑背，石门双插，内有龙潭在焉。
又东北上数里，逾岭，山坪忽开，五峰围拱，中得万年寺，去护国三十里矣。
万年为天台西境，正与天封相对，石梁当其中。
地中古杉甚多。
饭于寺。
又西北三里，逾寺后高岭。
又向西升陟岭角者十里，乃至腾空山。
下牛牯岭，三里抵麓。
又西逾小岭三重，共十五里，出会墅。
大道自南来，望天姥山在内，已越而过之，以为会墅乃平地耳。
复西北下三里，渐成溪，循之行五里，宿班竹旅舍。
天台之溪，余所见者：正东为水母溪；
察岭东北，华顶之南，有分水岭，不甚高；
西流为石梁，东流过天封，绕摘星岭而东，出松门岭，由宁海而注于海。
正南为寒风阙之溪，下至国清寺，会寺东佛陇之水，由城西而入大溪者也。
国清之东为螺溪，发源于仙人鞋，下坠为螺蛳潭，出与幽溪会，由城东而入大溪者也；
又东有楢溪诸水，余屐未经。
又西为琼台、双阙之水，其源当发于万年寺东南，东过罗汉岭，下深坑而汇为百丈崖之龙潭，绕琼台而出，会于青溪者也；
又西为桃源之水，其上流有重瀑，东西交注，其源当出通元左右，未能穷也；
又西为秀溪之水，其源出万年寺之岭，西下为龙潭瀑布，西流为九里坑，出秀溪东南而去。
诸溪自青溪以西，俱东南流入大溪。
又正西有关岭、王渡诸溪，余屐亦未经；
从此再北有会墅岭诸流，亦正西之水，西北注于新昌；
再北有福溪、罗木溪，皆出天台阴即天台山北面，而西为新昌大溪，亦余屐未经者矣。
日已西，出南门三十里，宿于八岙ò。
十一日二十里，登盘山岭。
望雁山诸峰，芙蓉插天，片片扑人眉宇。
又二十里，饭大荆驿。
南涉一溪，见西峰上缀圆石，奴辈指为两头陀，余疑即老僧岩，但不甚肖。
五里，过章家楼，始见老僧真面目：袈衣秃顶，宛然兀立，高可百尺。
侧又一小童伛偻于后，向为老僧所掩耳。
自章楼二里，山半得石梁洞。
洞门东向，门口一梁，自顶斜插于地，如飞虹下垂。
由梁侧隙中层级而上，高敞空豁。
坐顷之，下山。
由右麓逾谢公岭，渡一涧，循涧西行，即灵峰道也。
一转山腋，两壁峭立亘天，危峰乱叠，如削如攒，如骈笋，如挺芝，如笔之卓挺立，如幞头巾之欹倾斜。
洞有口如卷幕者，潭有碧如澄靛者。
双鸾、五老，按翼联肩。
如此里许，抵灵峰寺。
循寺侧登灵峰洞。
峰中空，特立寺后，侧有隙可入。
则窅ǎ深远然平台圆敞，中有罗汉诸像。
坐玩至暝色，返寺。
十二日饭后，从灵峰右趾觅碧霄洞。
返旧路，抵谢公岭下。
南过响岩，五里，至净名寺路口。
入觅水帘谷，乃两崖相夹，水从崖顶飘下也。
山谷五里，至灵岩寺。
绝壁四合，摩天劈地，曲折而入，如另辟一寰界。
寺居其中，南向，背向屏霞嶂。
嶂à高险如屏障的山顶齐而色紫，高数百丈，阔亦称之。
嶂之最南，左为展旗峰，右为天柱峰。
嶂之右胁介于天柱者，先为龙鼻水。
龙鼻之穴从石罅直上，似灵峰洞而小。
自顶贯入洞底，垂下一端如鼻，鼻端孔可容指，水自内滴下注石盆。
此嶂右第一奇也。
西南为独秀峰，小于天柱，而高锐不相下。
独秀之下为卓笔峰，高半独秀，锐亦如之。
两峰南坳，轰然下泻者，小龙湫也。
隔龙湫与独秀相对者，玉女峰也。
顶有春花，宛然插髻，自此过双鸾，即极于天柱。
双鸾止两峰并起，峰际有僧拜石，袈裟伛偻，肖矣。
由嶂之左胁，介于展旗者，先为安禅谷，谷即屏霞之下岩。
东南为石屏风，形如屏霞，高阔各得其半，正插屏霞尽处。
屏风顶有蟾蜍石，与嶂侧玉龟相向。
屏风南去，展旗侧褶中，有径直上，磴级尽处，石阈限之。
俯阈而窥，下临无地，上嵌崆峒。
外有二圆穴，侧有一长穴，光自穴中射入，别有一境，是为天聪洞，则嶂左第一奇也。
锐峰叠嶂，左右环向，奇巧百出，真天下奇观而小龙湫下流，经天柱、展旗，桥跨其上，山门临之。
桥外含珠岩在天柱之麓，顶珠峰在展旗之上。
此又灵岩之外观也。
十三日出山门，循麓而右，一路崖壁参差，流霞映彩。
高而展者，为板嶂岩。
岩下危立而尖夹者，为小剪刀峰。
更前，重岩之上，一峰亭亭插天，为观音岩。
岩侧则马鞍岭横亘于前。
鸟道形容道路险绝盘折，逾坳右转，溪流汤汤，涧底石平如砥。
沿涧深入，约去灵岩十余里，过常云峰，则大剪刀峰介立涧旁。
剪刀之北，重岩陡起，是名连云峰。
从此环绕回合，岩穷矣。
龙湫之瀑，轰然下捣潭中，岩势开张峭削，水无所着，腾空飘荡，顿令心目眩怖。
潭上有堂，相传为诺讵ù那观泉之所。
堂后层级直上，有亭翼然。
面瀑踞坐久之，下饭庵中，雨廉纤不止细雨下个不停，然余已神飞雁湖山顶。
遂冒雨至常云峰，由峰半道松洞外，攀绝磴三里，趋白云庵。
人空庵圮，一道人在草莽中，见客至，望去。
再入一里，有云静庵，乃投宿焉。
道人清隐，卧床数十年，尚能与客谈笑。
余见四山云雨凄凄、不能不为明晨忧也。
十四日天忽晴朗，乃强清隐徒为导。
清隐谓湖中草满，已成芜田，徒复有他行，但可送至峰顶。
余意至顶，湖可坐得，于是人捉一杖，跻攀深草中，一步一喘，数里，始历高巅。
四望白云，迷漫一色，平铺峰下。
诸峰朵朵，仅露一顶，日光映之，如冰壶瑶界，不辨海陆。然海中玉环一抹，若可俯而拾也。
北瞰山坳壁立，内石笋森森，参差不一。三面翠崖环绕，更胜灵岩。
但谷幽境绝，惟闻水声潺潺，莫辨何地。
望四面峰峦累累，下伏如丘垤é丘垤即小土堆，惟东峰昂然独上，最东之常云，犹堪比肩。
导者告退，指湖在西腋一峰，尚须越三尖。
余从之，及越一尖，路已绝；
再越一尖，而所登顶已在天半。
自念《志》云：宕在山顶，龙湫之水，即自宕来。
今山势渐下，而上湫之涧，却自东高峰发脉，去此已隔二谷。
遂返辙而东，望东峰之高者趋之，莲舟疲不能从。
已而山愈高，脊愈狭，两边夹立，如行刀背。
又石片棱棱怒起，每过一脊，即一峭峰，皆从刀剑隙中攀援而上。
如是者三，但见境不容足，安能容湖？
既而高峰尽处，一石如劈，向惧石锋撩人，至是且无锋置足矣踌躇崖上，不敢复向故道。
俯瞰南面石壁下有一级，遂脱奴足布四条，悬崖垂空，先下一奴，余次从之，意可得攀援之路。
及下，仅容足，无余地。
望岩下斗同陡，下同深百丈，欲谋复上，而上岩亦嵌空三丈余，不能飞陟ì登。
持布上试，布为突石所勒，忽中断。
复续悬之，竭力腾挽，得复登上岩。
出险，还云静庵，日已渐西。
主仆衣履俱敝破，寻湖之兴衰矣。
遂别而下，复至龙湫，则积雨之后，怒涛倾注，变幻极势，轰雷喷雪，大倍于昨。
坐至暝日落始出，南行四里，宿能仁寺。
十五日寺后觅方竹数握，细如枝；
林中新条，大可径寸，柔不中杖太柔软不宜作拐杖，老柯斩伐殆尽矣遂从岐度四十九盘，一路遵海而南，逾窑岙岭，往乐清。
余与仲昭兄游天台，为壬申三月。
至四月二十八日，达黄岩，再访雁山。
觅骑出南门，循方山十里，折而西南行，三十里，逾秀岭，饭于岩前铺。
五里，为乐清界，五里，上盘山岭。
西南云雾中，隐隐露芙蓉一簇，雁山也。
十里，郑家岭，十里，大荆驿。
渡石门涧，新雨溪涨，水及马腹。
五里，宿于章家楼，是为雁山之东外谷。
章氏盛时，建楼以憩山游之屐即供游客栖息，今旅肆旅馆寥落，犹存其名。
二十九日西入山，望老僧岩而趋。
二里，过其麓。
又二里，北渡溪，上石梁洞。
仍还至溪旁，西二里，逾谢公岭。
岭以内是为东内谷。
岭下有溪自北来，夹溪皆重岩怪峰，突兀无寸土，雕镂百态。
渡溪，北折里许，入灵峰寺。
峰峰奇峭，离立满前。
寺后一峰独耸，中袭一璺è裂缝，上透其顶，是名灵峰洞。
下饭寺中。
同僧自照胆潭越溪左，观风洞。
洞口仅半规，风蓬蓬出射数步外。
遂从溪左历探崖间诸洞。
还寺，雨大至，余乃赤足持伞溯溪北上。
将抵真济寺，山深雾黑，茫无所睹，乃还过溪东，入碧霄洞。守愚上人精舍在焉。
余觉其有异，令僮还招仲昭，亦践流而至，恨相见之晚，薄暮，返宿灵峰。
三十日冒雨循流，西折二里，一溪自西北来合，其势愈大。
雨益甚，云雾中仰见两崖，重岩夹立，层叠而上，莫辨层次。
衣履沾透，益深穷西谷，中有水帘谷、维摩石室、说法台诸胜。
二里，至响岩。
岩右有二洞，飞瀑罩其外，余从榛荆棘莽中履险以登。
其洞一名龙王，一名三台。
二洞之前，有岩突出，若露台然，可栈而通也。
出洞，返眺响岩之上，一石侧耳附峰头，为听诗叟。
又西二里，入灵岩。
自灵峰西转，皆崇岩连幛，一开而为净名，一璺直入，所称一线天也；
再开而为灵岩，叠嶂回环，寺当其中。
五月朔初一仲昭与余同登天聪洞。
洞中东望圆洞二，北望长洞一，皆透漏通明，第峭石直下，隔不可履。
余乃复下至寺中，负梯破莽，率僮逾别坞，直抵圆洞之下，梯而登；
复不及，则以绳引梯悬石隙之树。
梯穷济连接以木，木穷济以梯，梯木俱穷，则引绳揉树，遂入圆洞中，呼仲昭相望而语。
复如法蹑长洞而下，已日中矣。
西抵小龙湫之下，欲寻剑泉，不可得。
踞石碛而坐，仰视回嶂逼天，峭峰倒插，飞流挂其中，真若九天曳帛者像天上挂下的绸练。
西过小剪刀峰，又过铁板嶂。
嶂方展如屏，高插层岩之上，下开一隙如门，惟云气出没，阻绝人迹。
又过观音岩，路渐西，岩渐拓，为犁尖，复与常云并峙，常云南下，跌而复起，为戴辰峰。
其跌处有坳，曰马鞍岭，内谷之东西分者，以是岭为界。
从灵岩至马鞍岭凡四里，而崇峦屼嵲，应接不暇。
二里，西过大龙湫溪口，又二里，西南入宿能仁寺。
初二日从寺后坞觅方竹，无佳者。
上有昙花庵，颇幽寂。
出寺右，观燕尾泉，即溪流自龙湫来者，分二股落石间，故名。
仍北溯流二里，西入龙湫溪口。
更西二里，由连云嶂入，大剪刀峰矗然立涧中，两崖石壁回合，大龙湫之水从天下坠。
坐看不足亭，前对龙滩，后揖剪刀，身在四山中也。
出连云嶂，逾华岩岭，共二里，入罗汉寺。
寺久废，卧云师近新最近重新修葺之。
卧云年八十余，其相与飞来石罗汉相似，开山巨手也。
余邀师穷顶，师许同上常云，而雁湖反在其西，由石门寺为便。
时已下午，以常云期之后日，遂与其徒西逾东岭，至西外谷，共四里，过石门寺废址。
随溪西下一里，有溪自西来合，即凌云、宝冠诸水也，二水合而南入海。
乃更溯西来之溪，宿于凌云寺。
寺在含珠峰下，孤峰插天，忽裂而为二，自顶至踵，仅离咫尺，中含一圆石如珠，尤奇绝。
循溪北入石夹，即梅雨潭也。
飞瀑自绝壁下激，甚雄壮，不似空濛雨色而已。
初三日仍东行三里，溯溪北入石门，停担于黄氏墓堂。
历级北上雁湖顶，道不甚峻。
直上二里，向山渐伏，海屿来前，愈上，海辄逼足下。
又上四里，遂逾山脊。
山自东北最高处迤逦即曲折连绵而来，播分散为四支，皆易石而土。
四支之脊，隐隐隆起，其夹处汇而成洼者三，每洼中复有脊，南北横贯，中分为两，总计之，不止六洼矣。
洼中积水成芜草生之地，青青弥望满眼，视野所及处，所称雁湖也。
而水之分堕于南者，或自石门，或出凌云之梅雨，或为宝冠之飞瀑；
其北堕者，则宕阴诸水也，皆与大龙湫风马牛无及云。
既逾冈，南望大海，北瞰南閤之溪，皆远近无蔽，惟东峰尚高出云表。
余欲从西北别下宝冠，重岩积莽，莫可寄足。
复寻旧路下石门，西过凌云，从含珠峰外二里，依涧访宝冠寺。
寺在西谷绝坞中，已久废，其最深处，石崖回合，磴道俱绝。
一洞高悬崖足，斜石倚门。
门分为二，轩豁透爽，飞泉中洒，内多芭蕉，颇似闽之美人蕉；
外则新箨ò竹笋之皮高下，渐已成林。
至洞，闻瀑声如雷，而崖石回掩，杳不可得见。
乃下山涉溪，回望洞之右胁，崖卷成罅，瀑从罅中直坠，下捣于圆坳，复跃出坳成溪去。
其高亚龙湫，较似壮胜，故非宕山第二流也。
东出故道，宿罗汉寺。
初四日早，望常云峰白云濛翳，然不为阻，促卧云同上。
东逾华岩二里，由连云嶂之左，道松洞之右，跻级而上，共三里，俯瞰剪刀峰已在屐底。
一里，山回溪出，龙湫上流也。
渡溪，过白云、云外二庐，又北入云静庵。
庵庐与登山径，修整俱异昔时，卧云令其徒采笋炊饭。
既饭，诸峰云气倏尽，仲昭留坐庵中，余同卧云直跻东峰。
又二里，渐闻水声，则大龙湫从卷崖中泻下。水出绝顶之南、常云之北，夹坞中即其源也。
溯水而上，二里，水声渐微。
又二里，逾山脊。
此脊北倚绝顶，南出分为两支，东支为观音岩，西支为常云峰，此其过脉处也。
正脊之东为吴家坑。
其峰之回列者，近为铁板嶂，再绕为灵岩，又再绕为净名，又再绕为灵峰，外为谢公岭而尽。
其峰之回列者，近为龙湫之对崖，再绕为芙蓉峰，又再绕为凌云，又再绕为宝冠，上为李家山而止。
此雁山之南面诸峰也。
北上二里，一脊平峙，狭如垣墙，两端昂起、北颓然直下，即为南閤溪横流界，不若南面之环互矣。
余从东巅跻西顶，倏踯躅声大起，则骇鹿数十头也。
其北一峰，中剖若斧劈，中则石笋参差，乱崖森立，深杳无底。
鹿皆奔堕其中，想有陨死亡堑者。
诸僧至，复以石片掷之，声如裂帛，半响始沉，鹿益啼号不止。
从此再西，则石脊中断，峰亦渐下，西北眺雁湖，愈远愈下。
余二十年前探雁湖，东觅高峰，为断崖所阻，悬绠绳索而下，即此处也。
昔历其西，今东出其上，无有遗憾矣。
返下云静庵，循溪至大龙湫上，下瞰湫底龙潭，圆转夹崖间，水从卷壁坠潭，跃而下喷，光怪不可迫视。
遂逾溪西上，南出龙湫之对崖，历两峰而南，其岭即石门东，罗汉之西，南出为芙蓉峰，又南下为东岭者也。
芙蓉峰圆亘特立，在罗汉寺西南隅。
既至其下，始得路。
东达于寺，日已西，仲昭亦先至矣。
初五日别卧云出罗汉寺，循溪一里，至龙湫溪口。
凡四里，逾马鞍而下。
北望观音峰下，有石璺è裂口若门，层列非一。
仲昭已前向灵岩。
余挟一僮北抵峰下，循樵路西转二里，直抵观音、常云之麓，始知二峰上虽遥峙，其下石壁连亘成城。
又循崖东跻里许，出石璺之上，丛木密荫，不能悬裂，皆可扪而通也。
璺外一峰特起，薄齐片云，圆顶拱袖，高若老僧岩，严若小儿拱立。
出路隅，居多吴氏，有吴应岳者留余餐。
余挟之溯溪入，即绝顶所望吴家坑溪也，在铁板、观音之间。
欲上溪左黄崖层洞，崖在铁板嶂之西，洞在崖之左，若上下二层者。
抵其下，不得上，出其上，洞又在悬崖间，无可下也。
乃循崖东行，又得一石璺，望其上，层叠可入，计非构木悬梯不能登。
从此下一小峰，曰莺嘴岩，与吴别。
东过铁板嶂下，见其中石璺更大，下若有洞流而成溪者。
亟溯流入，抵洞下，乱石窒塞，而崖左有路直上，凿坎悬崖间，垂藤可攀。
遂奋勇上，衣碍则解衣，杖碍则弃杖，凡直上一崖，复横历一崖，如是者再，又栈木为桥者再，遂入石璺中。
石对峙如门，中宽广，得累级以升。
又入石门两重，仰睇其上，石壁环立，青天一围，中悬如井。
壁穷，透入洞中。
洞底日光透处有木梯，猱升像猿一样爬上其上，若楼阁然。
从阁左转，复得平墟大丘，后即铁板嶂高列，东西危崖环绕，南面石璺下伏，轩敞回合，真仙灵所宅矣内有茅屋一楹，虚无人居。隙地上多茶树，故坎石置梯，往来其间耳。
下至溪旁，有居民。
遂越小剪刀峰而东，二里，人灵岩，与仲昭会。
初六日挟灵岩僧为屏霞嶂之游。
由龙鼻洞右攀石罅上，半里，得一洞甚奇。
又上半里，崖穹路绝，有梯倚崖端，盖烧炭者所遗。
缘梯出其上，三巨石横叠两崖间，内覆石成室，跨其外者为仙桥。
其室空明幽敞，蔽于重岩之侧，虽无铁板嶂、石门之奇瑰攒合，而幽邃自成一天。
复透洞左上，攀藤历栈，遂出屏霞嶂之中层，盖龙鼻顶也。
崖端亦宽垲ǎ地势高而干燥可庐建房，后嶂犹上倚霄汉，嶂右有岩外覆，飞泉落其前。
由右复攀跻崖石，几造嶂顶，为削石所阻。
其侧石隙一缕，草木缘附，可以着足，遂随之下。
崖间多修藤垂蔓，各采而携之。
当石削不受树，树尽不受履处，辄垂藤下。
如是西越石冈者五重，降升不止数里，始下临绝涧，即小龙湫上游也。
其涧发源雁顶之东南，右即铁板，左即屏霞，二嶂中坠为绝壑，重崖亏蔽，上下无径，非悬绠不能飞度也。
入涧，践石随流，东行里许，大石横踞涧中，水不能越，穴石下捣，两旁峭壁皆斗立，行者路绝。
乃缚木为梯升崖端，复缒ì用绳向下吊入前涧下流，则横石之下，穹然中空，可树十丈旗。
水从石后建瓴下注，汇潭漾碧，翛ā然无拘无束的样子沁人。
左右两崖，俱有洞高峙。
由此而前，即龙湫下坠处也。
余两次索剑泉，寺僧辄云：在龙湫上，人力鲜达。
今仍杳然，知沦没已久。
欲从此横下两峰，遂可由仙桥达石室，乃斫木缚梯，盘绝岘者数四，俯视独秀、双鸾诸峰，近在屐底。
既逼仙桥，隔崖中断，日已西，疲甚，乃返觅前辙，复经屏霞侧石室返寺，携囊过净名，投宿灵峰。
初七日溯寺前溪，观南碧霄冈，轩爽高阔开朗无他奇。
又三里，西转，望真济寺在溪北坞中。
是溪西由断崖破峡而来，峡南峰为五马朝天，峥嵘尤甚。
两旁逼仄石蹊，内无居民，棘茅塞路。
行里许，甚艰，不可穷历。
北过真济寺，寺僻居北谷，游屐旅游者足迹不到。
寺右溯小溪三里，登马家山岭，路甚峻。
登巅，望雁顶棱簇如莲花状，北瞰南閤，已在屐底。
四里余，得新庵，弛担于中，溯南閤溪，探宕阴诸胜。
南閤溪发源雁山西北之箬ò袅岭，去此三十余里，与永嘉分界。
由岭而南，可通芙蓉，入乐清；由岭而西，走枫林，则入瓯郡道也。
溪南即雁山之阴，山势崇拓，竹木蓊茸，不露南面嶻嵲态。
溪北大山，自箬袅迤逦而来，皆层崖怪峰，变换阖辟，与云雾争幻，至閤而止。
又一山北之溪，自北閤来会，俱东下石门潭。
门内平畴千亩，居人皆以石门为户牖窗，此閤所由名，而南北则分以溪也。
南閤有章恭毅宅，西入有石佛洞、散水岩、洞仙岩诸胜。
北閤有白岩寺旧址，更西有王子晋仙桥为尤奇。
余冒雨穷南閤，先经恭毅宅，聚族甚盛。
溯溪五里，过犁头庵，南即石佛洞，以路芜不能入。
西十里至庄坞，夹溪居民皆叶姓。
散水岩在北坞中，石崖横亘，飞瀑悬流，岩左登岭有小庵。
时暮雨，土人留宿庄坞，具言洞仙院之胜。
初八日雨未止。
西溯溪行三里，山涧愈幽。
随溪转而北，又二里，隔溪小径破云磴而入。
东渡溪从之，忽峰回溪转，深入谷中，则烟峦历乱。
峰从庄坞之后连亘至此，又开一隙，现此瑰异。
执土人问之，曰：此小纂厝ǎò摆设也，洞仙尚在其外大溪上流。
有溪自东来入，即洞仙坞溪矣。
渡大溪，溯小溪东上，其中峰峦茅舍，与前无异。
洞仙即在其内崖，倚峰北向，层篁á竹林翳之。乃破莽跻石隙而入，初甚隘，最上渐宽。
仍南出庄坞，东还犁头庵，终不得石佛洞道。
遂出过南閤，访子晋仙桥，在北閤底尚二十里。
念仲昭在新庵甚近，还晤庵中。
日已晡，竟不及为北閤游，东趋大荆而归。
丙辰岁，余同浔阳叔翁，于正月二十六日，至微之休宁。
出西门。
其溪自祁门县来，经白岳，循县而南，至梅口，会郡溪入浙。
循溪而上，二十里，至南渡。
过桥，依山麓十里，至岩下已暮。
登山五里，借庙中灯，冒雪蹑冰，二里，过天门，里许，入榔梅庵。
路经天门、珠帘之胜，俱不暇辨，但闻树间冰响铮铮。
入庵后，大霰à雪珠作，浔阳与奴子俱后。
余独卧山房，夜听水声屋溜，竟不能寐。
二十七日起视满山冰花玉树，迷漫一色。
坐楼中，适浔阳并奴至，乃登太素宫。
宫北向，玄帝像乃百鸟衔泥所成，色黧黑。
像成于宋，殿新于嘉靖三十七年，庭中碑文，世庙御制也。
左右为王灵官、赵元帅殿，俱雄丽。
背倚玉屏即齐云岩，前临香炉峰。
峰突起数十丈，如覆钟，未游台、宕者或奇之。
出庙左，至舍身崖，转而上为紫玉屏，再西为紫霄崖，俱危耸杰起。
再西为三姑峰、五老峰，文昌阁据其前。
五老比肩，不甚峭削，颇似笔架。
返榔梅，循夜来路，下天梯。
则石崖三面为围，上覆下嵌，绝似行廊。
循崖而行，泉飞落其外，为珠帘水。
嵌之深处，为罗汉洞，外开内伏，深且十五里，东南通南渡。
崖尽处为天门。
崖石中空，人出入其间，高爽飞突，正如阊阖āé传说中的天门。
门内石崖一带，珠帘飞洒，奇为第一。
返宿庵中，访五井、桥崖之胜，羽士即道士汪伯化，约明晨同行。
二十八日梦中闻人言大雪，促奴起视，弥山漫谷矣。
余强卧。
已刻，同伯化蹑屐ì木头鞋二里，复抵文昌阁。
览地天一色，虽阻游五井，更益奇观。
二十九日奴子报：云开，日色浮林端矣。
急披衣起，青天一色，半月来所未睹，然寒威殊甚。
方促伯化共饭。
饭已，大雪复至，飞积盈尺。
偶步楼前，则香炉峰正峙其前。
楼后出一羽士曰程振华者，为余谈九井、桥岩、傅岩诸胜。
三十日雪甚，兼雾浓，咫尺不辨。
伯化携酒至舍身崖，饮睇边饮边看元阁。
阁在崖侧，冰柱垂垂，大者竟丈。
峰峦灭影，近若香炉峰，亦不能见。
二月初一日东方一缕云开，已而大朗。
浔阳以足裂留庵中。
余急同伯化蹑西天门而下。
十里，过双溪街，山势已开。
五里，山复渐合，溪环石映，倍有佳趣。
三里，由溪口循小路入，越一山。二里，至石桥岩。
桥侧外岩，高亘如白岳之紫霄。
岩下俱因岩为殿。
山石皆紫，独有一青石龙蜿蜒于内，头垂空尺余，水下滴，曰龙涎泉，颇如雁宕龙鼻水。
岩之右，一山横跨而中空，即石桥也。
飞虹垂蝀ō仍为虹，下空恰如半月。
坐其下，隔山一岫ù山洞特起，拱对其上，众峰环侍，较胜齐云天门。
即天台石梁，止一石架两山间；
此以一山高架，而中空其半，更灵幻矣穿桥而入，里许，为内岩。
上有飞泉飘洒，中有僧斋，颇胜。
还饭于外岩。
觅导循崖左下。
灌莽中两山夹涧，路棘雪迷，行甚艰。
导者劝余趋傅岩，不必向观音岩。
余恐不能兼棋盘、龙井之胜，不许。
行二里，得涧一泓，深碧无底，亦龙井也。
又三里，崖绝涧穷，悬瀑忽自山坳挂下数丈，亦此中奇境。
转而上跻ì登，行山脊二里，则棋盘石高峙山巅，形如擎菌，大且数围。
登之，积雪如玉。
由彼抵棋盘亦近，悔不从导者。
石旁有文珠庵，竹石清映。
转东而南，二里，越岭二重，山半得观音岩。
禅院清整，然无奇景，尤悔觌面失傅岩也。
仍越岭东下深坑，石涧四合，时有深潭，大为渊，小如臼，皆云龙井，不能别其孰为五，孰为九。
凡三里，石岩中石脉隐隐，导者指其一为青龙，一为白龙，余笑颔之。
又乱崖间望见一石嵌空，有水下注，外有横石跨之，颇似天台石梁。
伯化以天且晚，请速循涧觅大龙井。
忽遇僧自黄山来，云：出此即大溪，行将何观？
遂返。
里余，从别径向漆树园。
行巉石乱流间，返照映深木，一往幽丽。
三里，跻其巅，余以为高埒齐云，及望之，则文昌阁犹巍然也。
五老峰正对阁而起，五老之东为独耸寨，循其坳而出，曰西天门，五老之西为展旗峰，由其下而渡，曰芙蓉桥。
余望三姑之旁，犹殢ì滞留日色，遂先登，则落照正在五老间。
归庵，已晚餐矣。
初二日自白岳下山，十里，循麓而西，抵南溪桥。
渡大溪，循别溪，依山北行。
十里，两山峭逼如门，溪为之束。
越而下，平畴颇广。
二十里，为猪坑。
由小路登虎岭，路甚峻。
十里，至岭。
五里，越其麓。
北望黄山诸峰，片片可掇ō拾取。
又三里，为古楼坳。
溪甚阔，水涨无梁，木片弥满布一溪，涉之甚难。
二里，宿高桥。
初三日随樵者行，久之，越岭二重。
下而复上，又越一重。
两岭俱峻，曰双岭。
共十五里，过江村。
二十里，抵汤口，香溪、温泉诸水所由出者。
折而入山，沿溪渐上，雪且没趾。
五里，抵祥符寺。
汤泉即黄山温泉，又名朱砂泉在隔溪，遂俱解衣赴汤池。
池前临溪，后倚壁，三面石甃，上环石如桥。
汤深三尺，时凝寒未解，面汤气郁然，水泡池底汩汩起，气本香冽。
黄贞父谓其不及盘山，以汤口、焦村孔道，浴者太杂遝à即杂乱出。
浴毕，返寺。
僧挥印引登莲花庵，蹑雪循涧以上。
宛转随溪，群峰环耸，木石掩映。
如此一里，得一庵，僧印我他出，不能登其堂。
堂中香炉及钟鼓架，俱天然古木根所为。
遂返寺宿。
初四日兀ù坐枯坐听雪溜竟日。
初五日云气甚恶，余强卧至午起。
挥印言慈光寺颇近，令其徒引。
过汤地，仰见一崖，中悬鸟道，两旁泉泻如练。
余即从此攀跻上，泉光云气，撩绕衣裾。
已转而右，则茅庵上下，磬韵香烟，穿石而出，即慈光寺也。
寺旧名珠砂庵。
比丘为余言：山顶诸静室，径为雪封者两月。
余兴大阻，由大路二里下山，遂引被卧。
初六日天色甚朗。
觅导者各携筇ó手杖上山，过慈光寺。
从左上，石峰环夹，其中石级为积雪所平，一望如玉。
蔬木茸茸中，仰见群峰盘结，天都独巍然上挺。
数里，级愈峻，雪愈深，其阴处冻雪成冰，坚滑不容着趾。
余独前，持杖凿冰，得一孔置前趾，再凿一孔，以移后趾。
上至平冈，则莲花、云门诸峰，争奇竞秀，若为天都拥卫者。
高者不盈丈，低仅数寸，平顶短髲，盘根虬干，愈短愈老，愈小愈奇，不意奇山中又有此奇品也松石交映间，冉冉慢慢地僧一群从天而下，俱合掌言：阻雪山中已三月，今以觅粮勉到此。
公等何由得上也？
且言：我等前海诸庵，俱已下山，后海山路尚未通，惟莲花洞可行耳。
已而从天都峰侧攀而上，透峰罅而下，东转即莲花洞路也。
余急于光明顶、石笋矼ā又作杠，即石桥之胜，遂循莲花峰而北。上下数次，至天门。
两壁夹立，中阔摩肩，高数十丈，仰面而度，阴森悚骨。
其内积雪更深，凿冰上跻，过此得平顶，即所谓前海也。
由此更上一峰，至平天矼。
矼之兀突独耸者，为光明顶。
由矼而下，即所谓后海也。
盖平天矼阳为前海，阴为后海，乃极高处，四面皆峻坞，此独若平地。
前海之前，天都莲花二峰最峻，其阳属徽之歙è地名，其阴属宁之太平。
余至平天矼，欲望光明顶而上。
路已三十里，腹甚枵ā变虚，即肚子很饿，遂入矼后一庵。
主僧曰智空，见客色饥，先以粥饷。
因指一僧谓余曰：公有余力，可先登光明顶而后中食，则今日犹可抵石笋矼，宿是师处矣。
余如言登顶，则天都、莲花并肩其前，翠微、三海门环绕于后，下瞰绝壁峭岫，罗列坞中，即丞相原也。
顶前一石，伏而复起，势若中断，独悬坞中，上有怪松盘盖。
余侧身攀踞其上，而浔阳踞大顶相对，各夸胜绝。
下入庵，黄粱已熟。
饭后，北向过一岭，踯躅菁莽中，入一庵，曰狮子林，即智空所指宿处。
主僧霞光，已待我庵前矣。
遂指庵北二峰曰：公可先了此胜。
从之。
俯窥其阴，则乱峰列岫，争奇并起。
循之西，崖忽中断，架木连之，上有松一株，可攀引而度，所谓接引崖也。
庵僧俱踞石向阳。
度崖，空石罅而上，乱石危缀间，构木为石，其中亦可置足，然不如踞石下窥更雄胜耳。
下崖，循而东，里许，为石笋矼。
矼脊斜亘，两夹悬坞中，乱峰森罗，其西一面即接引崖所窥者。
矼侧一峰突起，多奇石怪松。
登之，俯瞰壑中，正与接引崖对瞰，峰回岫转，顿改前观。
下峰，则落照拥树，谓明晴可卜，踊跃归庵。
霞光设茶，引登前楼。
西望碧痕一缕，余疑山影。
僧谓：山影夜望甚近，此当是云气。
余默然，知为雨兆也。
初七日四山雾合。
少顷，庵之东北已开，西南腻甚指雾气非常凝滞厚重，若以庵为界者，即狮子峰亦在时出时没间。
坞半一峰突起，上有一松裂石而出，巨干高不及二尺，而斜拖曲结，蟠翠三丈余，其根穿石上下，几与峰等，所谓扰龙松是也。
攀玩移时，望狮子峰已出，遂杖而西。
是峰在庵西南，为案山。
二里，蹑其巅，则三面拔立坞中，其下森峰列岫，自石笋、接引两坞迤逦至此，环结又成一胜。
登眺间，沉雾渐爽舒朗，急由石笋矼北转而下，正昨日峰头所望森阴径也。
群峰或上或下，或巨或纤，或直或欹，与身穿绕而过。
俯窥辗顾，步步生奇，但壑深雪厚，一步一悚。
行五里，左峰腋一窦透明，曰天窗。
又前，峰旁一石突起，作面壁状，则僧坐石也。
下五里，径稍夷，循涧而行。
忽前涧乱石纵横，路为之塞。
越石久之，一阙新崩，片片欲堕，始得路。
仰视峰顶，黄痕一方，中间绿字宛然可辨，是谓天牌，亦谓仙人榜。
又前，鲤鱼石；
又前，白龙池。
共十五里，一茅出涧边，为松谷庵旧基。
再五里，循溪东西行，又过五水，则松谷庵矣。
再循溪下，溪边香气袭人，则一梅亭亭正发，山寒稽雪，至是始芳。
抵青龙潭，一泓深碧，更会两溪，比白龙潭势既雄壮，而大石磊落，奔流乱注，远近群峰环拱，亦佳境也。
还餐松谷，往宿旧庵。